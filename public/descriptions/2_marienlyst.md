<a name="marienlyst"></a>
# Marienlyst scenario
[Gå tilbage](#scenariebeskrivelser)

De foreslåede virkemidler og politisker er baseret på gruppe-diskussioner på COMETS workshoppen på Marienlyst i Helsingør den 20-21 juni 2019. Nogle af politikkerne er så implementeret i TIMES-DK modellen og skaber dermed Marienlyst scenariet. De øvrige forslag til virkemidler og politikker som blev diskuteret står til inspiration for andre som kan arbejde videre med dette.

## Klimapolitiske Udfordringer (CO2)

### #1 El- og varme
Udfasning af fossile brændsler i el- og varmesektoren hurtigst muligt og gerne inden 2025 (Fossilfri inden 2025) (dvs. lukning af Nordjyllandsværket før tid) (udleder i dag over 6 mio. t. CO2).

**a.** Ifølge beregningerne burde tæt på al fossile CO2- udledninger fra el- og varmesektoren lukkes ned inden 2025, fordi omkostningerne ved omstilling af bl.a. flysektoren og industrien er langt højere og des længere tid vi har til denne omstilling, jo mere sandsynlig er udviklingen af innovative løsninger inden for områderne.

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|-------------------------------------------------------------------------------------------------------------------------------------------------------------------------------------------------------------|----------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------|
| **Procesvarmestøtte til industrier i de tre områder, hvor kulkraften udfases.** *Detaljer:* Håndtere afskaffelsen afgiftsfritaget kul procesvarme i en periode til gartnere og andet godtfolk. | Det antages en støtte, svarende til afgiftsreduktionen der eksisterer i dag, til håntering af evt. forhøjet fjernvarmepris | Økonomisk regulering af fjernvarmen skal understøtte investeringer i grønne løsninger, det gør en uigennemskuelig benchmarking ikke.Disse forslag er forberedelse til udfasning af biomasseværker til el og varme - det forventede forsyningssikkerhedsproblem på Sjælland skal løses. |
| **Forhøjet risikostøtte til geotermi/store varmepumper (overskudsvarme centre)** | Det antages at staten laver risikogaranti, hvilket er repræsenteret som en diskonteringsrente på 0 % i energimodellen. | Støtten gives for at fremskynde kuludfasningen til 2025 - Støtten skal være tilgængelig før investeringen, så løsningerne sammentænkes og optimeres. |
| **Demonstrationspulje til PTX (Power-to-X).** *Detaljer:* Brændstoffer til fly, skibe, industriprodukter, grøn gas etc. Kombinere med CO2 fra Portland, store biogasanlæg, varmeudnyttelser til fjernvarme. |  | På længere sigt skal PTX drives af markedsefterspørgelse efter f.x. avancerede flybrændstof (Der ikke er 1G biobrændstoffer). |
| **Demonstrationspulje til storskala ellagre Detaljer: Varmesten, udnytte eksisterende kraftværkskreds.** |  |  |
| **Demonstrationspulje til storskala varmelagre** |  |  |

### #2 Persontransport 
Omstilling af bilparken til grønne biler skal accelerer allerede fra i dag, men hvordan sikres udbuddet af elbiler og den nødvendige infrastruktur (Fossilfri inden 2045) (over 1 mio. grønne biler i 2030) (bilparken udleder i dag omkring 7 mio. t CO2)

**a.** Omstilling af bilparken til elbiler kan i høj grad drives af den nuværende afgiftsstrukturtur, men resulterer i gevaldige tab i skatteprovenuet (op mod 20 mia.kr. om året fra 2030)

**b.** Hvordan sikrer man at der udbydes nok grønne biler på det danske marked?

| **Foreslåede Virkemidler og Politikker** | **Implementeret i Marienlyst Scenariet** |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------|
| **Langsigtet strategi med bred politisk konsensus for indfasning af elbiler.** *Detaljer:* Gøre det billigere at købe elbiler og dyrere at køre i bil. Modellen kan finde den rette afgiftsomlægning. Finansiering: omlægning af bilafgifterne og på sigt roadpricing. |  |
| **Ladeinfrastruktur.** *Detaljer:* Incitamenter til markedet ift. etablering af ladestandere. Markedet skal sættes frit og udfordringen med ladestandere ved tankstationer skal løses, så det er muligt og let for dem at etablere ladestandere, evt. gennem anvendelse af udbud. Krav om at alle nye offentligt tilgængelige tankstationer skal have ladestandere. | Inkluderet i energimodellen som en støtte på 250 mio. Kr årligt frem mod 2025. |
| **Standardisering af ladestandere.** *Detaljer:* Standardisering skal finde sted på EU niveau. |  |
| **Højhastighedstog på el til Europa.** *Detaljer:* Højhastighedstog skal kobles til hurtige tog i resten af Europa, og erstatte flere korte flyrejser. Kræver samarbejde med nabolandene. | Da energimodellen er en national energimodel, fanges der kun nationale ændringer som følge af en højhastighedsjernbane. Dette repræsenteres gennem en stigning i gennemsnitshastigheden for tog på 20 % på lange distancer og 10 % på mellem distancer. |
| **Højklasset, effektiv og sammenhængende kollektiv trafik.** *Detaljer:* Fokus på passagererne gennem pålidelig, højfrekvent kollektiv trafik, bedre koordinering mellem transportformerne, højklasset bustrafik samt bedre udnyttelse af den eksisterende kapacitet. Det skal gøres attraktivt at vælge kollektiv trafik i hverdagen. Den kollektive trafik skal organiseres og finansieres, således at der er incitament til at få flere til at vælge den kollektive trafik. Det kan f.eks. ske gennem kontrakter med operatører. |  |
| **Klimamæssig økonomisk ligestilling mellem transportformerne.** *Detaljer:* Der skal indføres et afgiftssystem som afspejler den klimamæssige udfordring ved den enkelte transportform. |  |
| **By- og trafikplanlægning som styrker mulighederne for bæredygtige transportformer.** *Detaljer:* Forbedret tilgængelighed til stationer, fokus på stationsnærhedsprincippet og koblingen mellem infrastruktur og byplanlægning. God kollektiv trafik til erhvervsområder. Knudepunkter/stationer skal tænkes som multistop. Fokus på gode parkeringsmuligheder for cykler. |  |
| **Styrkelse af cykeltrafikken.** *Detaljer:* forbedret infrastruktur for cyklister, supercykelstier, bedre cykelparkering, sikre skoleveje og andre tiltag som vil gøre det attraktiv at vælge cyklen i hverdagen i hele landet. | Inkluderet som fast årlig udvidelse af finanserne til cykelinfrastuktur med 200 mio. Kr årligt  |

### #3 Tung vejtransport: 
Den tunge vejtransport skal omstilles til vedvarende energi, men kun dele af omstillingen kan ske til batteridrevne køretøjer, det drejer sig især om varevogne og kortdistance transport med lastbiler. (Fossilfri inden 2045) (godstransport udleder i dag omkring 5 mio. t CO2).

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------|
| **Fritagelse af elafgift til tung transport** | Fjernet eladfgift til tung transport | Det er vigtigt, at reguleringen sker på EU-niveau. Det er langt mest hensigtsmæssigt. |
| **E-highways** |  | E-highways er et EU-projekt, som vi ikke kan gøre særlig meget fra/til i Danmark. Hvis de andre lande beslutter sig for at gå E-highway-vejen, så bliver DK nødt til at følge med. Det samme kan dog siges om gas, DME og de fleste andre brændstoffer. |
| **CO2-fortrængningskrav, der stiger over tid - samtidig skal CO2-afgiften erstatte hele energiafgiften.** *Detaljer:* Det er vigtigt, at CO2-fortrængning går på hele forsyningskæden (LCA inkl. ILUC).. Vi skal gå fra iblandingskrav til CO2-fortrængningskrav. CO2-afgift skal så kunne løftes af alt efter CO2-fortrængningsgrad. |  | Vi skal passe på, at vi ikke låser os fast til én teknologi, så vi også får noget eldrevet. |
| **Forskningsfond til at lave et demonstrationsprojektDetaljer: Det argumenteres, at der kan skabes arbejdspladser og eksport.** |  |  |
| **Miljøzoner baseret på emissioner (ikke bare på motortyper)** |  |  |
| **Særlig danske miljøkrav og kontrol** |  |  |


### #4 Industri 
Industrien har begrænsede incitamenter for omstillingen til grønne brændsler. (Fossilfri inden 2040) (Der er behov for en kraftigt elektrificering, da alternativer som grøn gas forventes at værre væsentligt dyrere)

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------------------------------------------------------------------------------|-------------------------------------------------------------------------------------|
| **Cirkulær ØkonomiDetaljer: Lukkede kredsløb indenfor industrien.** |  | Konkurrenceevne. Hvad betyder det for konkurrenceevne? |
| **CCS til cementproduktion.** *Detaljer:* 1. Offentligt byggeri skal bygges med CO2-neutralt byggeri (f.eks. ved brug af CCS/CCU). 2. Et krav om cement med CCS i al byggeriet - stigende med 5%-point p.a. fra 2020. | Der er inkluderet et krav om CO2 reduktion fra 2020 til 2040, samtidig tillades CCS i cementindustrien som en mulighed for at reducere udledningerne. | Større elforbrug => højere elpriser => mere konkurrencedygtig VE. |
| **Energibesparelser.** *Detaljer:* Skal leve op til EU’s EED. |  |  |
| **Industriel symbiose.** *Detaljer:* Øgede udnyttelse af overskudsvarme ifm. industriel symbiose. Finansiering: Fjerne barrierer for overskudsvarmer. |  |  |
| **Elektricitets-iblandingskrav.** *Detaljer:* Påbud om “iblandingskrav” for elektrificering. F.eks. 5%-point p.a. for virksomheder, der bruger fossile brændsler i produktionen. Det giver et stop for fossile brændsler i industrien i 2040. Lineær nedgang i udledningen. Nye virksomheder skal elektrificeres fra start. Samtidig støtte til elektrificering: F.eks. 300 mio. kr./år(som p.t. i energiaftalen) fortsættes indtil 2040. | Indsat som samme krav ved cement industrien. Et krav til CO2 reduktionen, men her uden mulighed for kompensation ved CCS teknologier. | Risiko for karbon lækage (aka. at CO2-intensive virksomheder flytter til udlandet). |
| **Afgift på biomasse (træpiller m.m.).** *Detaljer:* Alle kedler over en vis størrelse skal have en afgift pr. ton biomasse. Kedelstørrelse kan evt. følge kvotesystemet.Finansiering: Alle ovenstående udgiftsdrivende elementer finansieres af en afgift på biomasse, som svarer til udgifterne. | Indsat som en stigende afgift på biomasse, svarende til energiafgiften på 50,4 kr/GJ. Afgiften er stigende fra 2020 til 2050 |  |
| **En klimatold på EU-plan.** *Detaljer:* Varer importeret fra lande uden en pris på CO2 skal pålægges en klimatold, der svarer til ETS’en. |  |  |


### #5 Flytransport
Flysektoren er støt stigende, og også klart den største klimaudfordring i transportsektoren, fordi den ikke kun udleder CO2, men også påvirker klimaet ekstra pga. bl.a. dannelse af vanddampe oppe i atmosfæren, der forøger klimaeffekten med en faktor 2-3 ifht. afbrænding ved jordoverfladen. Grønne brændsler er en del af løsningen, men ændringer i ruter, flytidspunkter og omstilling til landbaseret transport (jernbane) er også en del af løsningen. (Fossilfri inden 2050) (CO2 udledningerne fra flysektoren er omkring 3.5 mio. t CO2 i dag med risiko for at stige til over 4.5 mio. t CO2 i 2050. Effekten fra vanddamp og andre partikler, svarer til yderlige 5 mio. t CO2e allerede i dag)

**a.** Grønne brændsler til fly sektoren?? (potentiale for reduktion af både direkte CO2 udledninger og partikel forurening)

**b.** Ændring af flyruter, højde, hastighed og fly tidspunkter, der er optimeret efter drivhusgaseffekten? (potentiale for brændstofreduktion)

**c.** Omstilling fra fly til jernbane.

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------|-------------------------------------|
| **Single European Sky.** *Detaljer:* Vi skal have ensrettet flyruterne (besparelse ca. 12 pct.) | Indført som en 12 % reduktion i transportarbejdet med fly, direkte svarende til antal km flyruter. |  |
| **Nattog og højhastighedstog.** *Detaljer:* Det er hovedsageligt i EU. | Dette repræsenteres gennem en stigning i gennemsnitshastigheden for tog på 20 % på lange distancer og 10 % på mellem distancer. |  |
| **Iblandingskrav stigende over tid.** *Detaljer:* Kan virke både på DK- og EU-niveau. Iblandingskrav kan (måske) drive udviklingen, men der er nok behov for et eller flere demonstrationsanlæg. Iblandingskravet kan passende følge forløbet i modellen. Inkluder forøget energiafgift (fordobling fra 2025) på naturgas til raffinaderier for at sikre “VE”-brændsler ikke er baseret på fossile brændsle | Stigen iblandingskrav frem mod 2050, hvor fossile brændsel er totalt udfaset. |  |
| **(Passager)afgift, som kan bruges til at understøtte en udvikling i bæredygtige brændstoffer.** *Detaljer:* På den måde kan vi få lavet nogle demonstrationsanlæg, så vi kan få gang i udbuddet af brændstoffer. | Inkludering af passagerafgift svarende til den svenske ordning. |  |
| **Pulje til produktion af bæredygtige brændstoffer.** *Detaljer:* DK og EU har gode kompetencer til at producere. | Indirekte modelleret via i blandingskrav, dog sikrer dette ikke nødvendigvis produktionen inden for danske grænser. |  |
| **Behov for forskning og udvikling og også stor-skala demonstrationsanlæg.** Finansiering: fx en form for afgift på fly - gerne emissionsbaseret. |  |  |
| **En samlet Power to X strategi for Danmark.** *Detaljer:* Dansk forskningsindsats og indeholdende et demonstrationsanlæg. Pres på i EU for at drive forskningen inden for Power to X. |  |  |
| **Styrke kvotesystemet.** *Detaljer:* Få de oversøiske fly med i kvotesystemet. | Fuld implementing af kvote systemet I luftfartssektoren. |  |
| **Nudging i retningen af færre flyafgange** | Komplet til passager afgifter og udbygning af et europæisk samarbejde for tog trafik. |  |

### #6 Cementproduktion
Grøn cement, hvordan fremmes overgangen? (Fossilfri inden 2040) (cement ses af modellen som en af de sværeste/tungeste problemer i industrien og udleder i dag omkring 2 mio. t CO2 årligt, hvoraf halvdelen kommer direkte fra produktionen)a.Skift af brændsler til cement produktionb. Inkludering af CCS teknologierc. Lav-emissions cement, hvor der bl.a. bruges mindre clinker, og dermed udleder CO2 under produktionend.Reduktion af cementforbruget, via nye bygningsmetoder eller genbrug af cement.

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|--------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------|
| **CCS til cementproduktion.** *Detaljer:* 1. Offentligt byggeri skal bygges med CO2-neutralt cement (f.eks. ved brug af CCS/CCU). 2. Et krav om cement med CCS i al byggeriet - stigende med 5%-point p.a. fra 2020. | Der er inkluderet et krav om CO2 reduktion fra 2020 til 2040, CCS tillades som en mulighed for at reducere udledningerne. | Risiko for karbon lækage (aka. at CO2-intensive virksomheder flytter til udlandet). Dog formodentligt lakage til nabolande som følger af høje transport omkostninger ved cement. |

### #7 Skibstransport 
Danmark har et af verdens største rederier, som har sat fokus på grønne brændsler og har potentiale til at reducere verdens CO2-udledninger med mere end alle Danmarks øvrige CO2-udledninger tilsammen. (Fossilfri inden 2050) (Dansk ansvar for CO2 udledningerne ved Søfart svarer ifølge vores beregninger til ca. 1 mio. t CO2 årligt, Mærsk koncernen udleder på globalt plan ca. lige så meget som Danmark eller over 30 mio. t CO2 årligt)

**a.** Skal skibsbrændslerne produceres i Danmark, hvor vi kan udnytte overskudsvarmen?b.Hvilken type brændsler kan dække behovet?

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------------------|-------------------------------------------------------------------------------------------------------|
| **Udbud af offshore vindmøller til produktion af strøm - også til e-fuels til shipping fx ammoniak** |  |  |
| **Ændrede el-tariffer (lave og dynamiske).** *Detaljer:* Det skal ikke være nødvendigt at bygge vindmøller bag måler, man skal kun betale for faktiske netudgifter. |  |  |
| **Krav til emissioner i hele værdikæden og anvendelsen.** *Detaljer:* Myndigheder skal sikre at der ikke er uhensigtsmæssige emissioner af fx CH4 eller N2O undervejs i værdikæden. | Iblandingskrav til skibstransporten stigende til 100% vedvarende brændsler frem mod 2050. |  |
| **Europæisk CO2-afgift på varetransport (inkluderet i ETS).** *Detaljer:* Vi kunne have en europæisk klub, der har flad straftold på import af produkter fra lande der ikke lever op til Parisaftalen. | Skibstransport inkluderes i den europæiske kvotesektor. | Det forudsættes at kvote markedet fungerer og at der er en fortsat stigende udvikling i CO2 kvoterne. |
| **Fuldskalaprojekt som dansk fyrtårn med produktion af H2, NH3, motorudvikling og skib der sejler på NH3 (fx i Esbjerg).** Finansiering: 1 mia. |  |  |
| **Promovere markedspull for grøn transport (certificering, grønne offentlige indkøb, afladskøb som ved fly).** Finansiering: 100 mio. kr./år |  |  |
| **Strategi for dansk brændstofproduktion.** *Detaljer:* Skal vi importere eller evt. eksportere (brændsler og teknologier)? Kaskadeudnyttelse (1) fly, 2) lastbiler og 3) skibe). Støt kerneteknologier (elektrolyse, CCU/CCAir, pyrolyse/HTL etc). Forskning, udvikling, demo og starttilskud/ udbud/ Finansiering: neutral over tid, 1 mia. om året - kan evt. findes ved konvertering af kvotekøb til aktiv investering. |  |  |

### #8 Biomassseressourcer
Den nationale biomasseressource kan måske ikke engang dække behovet for bio-brændsler til flysektoren. Medmindre der laves væsentlige ændring i arealanvendelsen og dermed landbrugssektorens produktion. (Danmark har et større nationalt biomasse potentiale per indbygger end det globale gennemsnit)

**a.** Skal vi tillade import af biomasse og biobrændsler i fremtiden? Bæredygtig biomasse?

**b.** Biomasseressourcerne er knappe og vi skal sikre der er nok til både brændsel, plastisk, kosmetik og medicinproduktion i fremtidenc. Elektrofuels kan og skal formodentligt supplere biobrændslerne, men de er dyrere. Hvordan sikrer vi udviklingen på dette område.

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|----------------------------------------------------------------------------------------------------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| **Stigende afgiftsbelægning af biomasse til energiformål.** *Detaljer:* Baseret på forskellige biomassers “klima- og bæredygtighedsfaktor”. Udgangspunkt kan VE2-direktivets standardfaktorer (Der skal opfindes en mekanisme til løbende opdatering af faktorerne - evt. EU mekanisme). | Indsat som en stigende afgift på biomasse, svarende til energiafgiften på 50,4 kr/GJ. Afgiften er stigende fra 2020 til 2050. | Skifte over til en helhedsbetragning af arealanvendelsen i stedet for fokus på 1. og 2. generations afgrøder og fremme flerårige afgrøder. Hvis man laver en lov om at nå 70% reduktion af drivhusgasser, så kan det lægge et pres på at biomasse fortsat bliver betragtet som værende CO2 neutralt (Kan være fristende for politikerne). |
| **Arbejde imod et cap på X PJ biomasse energi pr. år inden 2035/2040.** *Detaljer:* I England benyttes der 10% af energiforbruget - kan benytte tilsvarende i Danmark. Løbende stocktaking og afgiften sættes op hvis målet ikke nås. | Som følger af en diskussion under gruppearbejdet blev det foreslået at teste energisystemet med en begrænsning biomasseforbruget til energi på 80 PJ. Det antages at den øvrige biomasseresource bruges til anden produktion f.eks platisk, kosmetik og byggematerialer. | Problemstilling: En 10% biomasse grænse kan give manglende kapacitet i energisystemet på kritiske tidspunkter. |
| **Skovrejsning.** *Detaljer:* Det vil blive nødvendigt med en stor negativ udledning (20 Gt) om året for at overholde målet, skovrejsning kan kun levere 6 Gt. Derfor kan der blive brug for CCS. Der skal holdes øje med den, så vi kan finde ud af om den virker. ????? |  |  |

### #9 Individuelle reductionskrav til sektorer
Et krav der påtvinger sektorerne til at reducere CO2 udledningen. Vil kunne fungere som et national kvote marked.

| **Foreslåede Virkemidler og Politikker** | **Implementeret i Marienlyst Scenariet** | **Yderligere Opmærksomhedspunkter** |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------|---------------------------------------------------------------------------------------------|
| **Reduktionspligt i brancherne.** *Detaljer:* Kunne eks. være i flybranchen for alle fly, der flyver ud af DK. |  | Vær opmærksom på at mere gas (både naturgas og grønne gasser) kan medføre methangas lækage. |
| **Dobbeltkvoter for strålingseffekt.** *Detaljer:* En måde at begrænse flyvningen er, at flyselskaberne skal købe dobbeltkvoter for deres strålingseffekt. |  |  |
| **Differentieret afgift for at lette og lande i europæiske lufthavne sat efter klimapåvirkning** |  |  |
| **Landbrugskvotesystem.** *Detaljer:* Et kvotesystem for CO2-ækvivalenter i landbrugssektoren hvor den enkelte landmand kan opkøbe kvoter af andre landmænd, som eks. har udtaget lavbundsjorde eller på anden måde reduceret sine udledninger. Der skal måske tages hensyn til hele produktionen, så eks. soyaimport også tæller med. |  |  |
| **Sænke lækageretten for methan og lattergas på biogasanlæg, stalde og rensningsanlæg** |  |  |
| **Omstilling af boligsektoren.** *Detaljer:* 2020 stop for nye oliefyr. 2025 stop for nye naturgasfyr. 2030 endelig udfasning af oliefyr. 2025 stop for oliefyr i fjernvarmeområder. |  |  |
| **Progressiv elafgifter og tariffer.** *Detaljer:* Jo mere el man bruger, des dyrere skal det være. Samtidig skal prisen afhænge af hvornår på dagen, strømmen bruges samt hvor meget kapacitet, der i systemet på tidspunktet. |  |  |

### Følgende udfordringer blev ikke behandlet på Marienlyst workshoppen:
|  |  |
|-----|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| #10 | **Biomasseressourcer:** Biomasse er ikke CO2-neutral, når vi snakker temperatur stigninger, fordi der udledes CO2 direkte ved afbrænding, mens CO2´en optages igen over de næste 20-100 år. (Vi risikerer dermed et overshoot af 2 graders målsætningen og øger sandsynligheden for at komme i nærheden af kritiske tipping points)a.Kan dette opvejes af øget skovrejsning og omlægning af arealer? |
| #11 | **CCS:** Lagringsmuligheder for CO2 findes primært i Nordeuropa. Danmark bliver som nation og EU-medlem derfor nødt til at tage stilling til hvorvidt lagring af CO2 på et europæisk plan skal foregå i Dansk undergrund. Der er bred konsensus i internationale fremskrivninger om at der vil være et stort behov for CCS (carbon capture and storage) løsninger.a.Dansk undergrund har kapacitet til at lagre EU´s CO2-udledninger de næste 50 år i salt kaverner.b.Ved at bruge CCS kan overshoot måske forhindres og der kan købes lidt tid til at løse udfordringen i nogle af de sværeste sektorer. |
| #12 | **Vindmølleparker:** Der er et fremtidigt behov for flere vindmølleparker, samtidig ser vi en faldende opbakning blandt befolkningen både på land og til havs. Jo flere møller vi kan sætte til lands jo billigere totalt. (Energiaftalen 2018 siger max 1850 møller på land) (Der bliver brug for kapacitet svarende til mellem 10-20 stk. 800MW havmølleparker inden 2050) |
| #13 | **Naturgasnettet:** Hvad gør vi med det? Hvis vi skifter til grøn gas gør vi det dyrere for forbrugerene og industrien. Men nettet kan også bruges som lager og til flytte gas mellem brændselsfabrikker. Skal det omstilles til at kunne håndtere brint? |
| #14 | **Biogas:** Biogas af gylle, hvordan udnyttes den bedst og hvordan kan CO2 udledningen fra processen opsamles og udnyttes, f.eks. til elektro-fuel produktion? |
| #15 | **Energibesparelser Husholdninger:** Energibesparelser i husholdninger (varmebesparelsespotentiale er ca. 35PJ/år) (hvordan får vi høstet det?) |
| #16 | **Energibesparelser i industrien:** Energibesparelser i industrien (potentiale ca. 100PJ) (hvordan?) |
| #17 | **Meromkostninger:** Meromkostningerne ved at omstille energisystemet er formodentligt i omegnen af 10 mia. kr. årligt, svarende til 1500-2000 kr. årligt per person. Hvordan kan det finansieres? |
| #18 | **Solceller:** Vil solceller risikere at komme ud for samme dilemma (NIMBY-effekt) som vind og kan vi tillade os at bruge dyrebar landbrugsjord til at opsætte solceller? Det skaber samme etiske dilemma som biobrændselsproduktion. Fødevare eller energi? (ud over udnyttelse af bolighustage og industri er der brug for et areal svarende halvdelen af Langeland i 2050) |

<!-- **#10	Biomasseressourcer:** Biomasse er ikke CO2-neutral, når vi snakker temperatur stigninger, fordi der udledes CO2 direkte ved afbrænding, mens CO2´en optages igen over de næste 20-100 år. (Vi risikerer dermed et overshoot af 2 graders målsætningen og øger sandsynligheden for at komme i nærheden af kritiske tipping points)a.Kan dette opvejes af øget skovrejsning og omlægning af arealer?

**#11	CCS:** Lagringsmuligheder for CO2 findes primært i Nordeuropa. Danmark bliver som nation og EU-medlem derfor nødt til at tage stilling til hvorvidt lagring af CO2 på et europæisk plan skal foregå i Dansk undergrund. Der er bred konsensus i internationale fremskrivninger om at der vil være et stort behov for CCS (carbon capture and storage) løsninger.a.Dansk undergrund har kapacitet til at lagre EU´s CO2-udledninger de næste 50 år i salt kaverner.b.Ved at bruge CCS kan overshoot måske forhindres og der kan købes lidt tid til at løse udfordringen i nogle af de sværeste sektorer.

**#12	Vindmølleparker:** Der er et fremtidigt behov for flere vindmølleparker, samtidig ser vi en faldende opbakning blandt befolkningen både på land og til havs. Jo flere møller vi kan sætte til lands jo billigere totalt. (Energiaftalen 2018 siger max 1850 møller på land) (Der bliver brug for kapacitet svarende til mellem 10-20 stk. 800MW havmølleparker inden 2050)

**#13	Naturgasnettet:** Hvad gør vi med det? Hvis vi skifter til grøn gas gør vi det dyrere for forbrugerene og industrien. Men nettet kan også bruges som lager og til flytte gas mellem brændselsfabrikker. Skal det omstilles til at kunne håndtere brint?

**#14	Biogas:** Biogas af gylle, hvordan udnyttes den bedst og hvordan kan CO2 udledningen fra processen opsamles og udnyttes, f.eks. til elektro-fuel produktion?

**#15	Energibesparelser Husholdninger:** Energibesparelser i husholdninger (varmebesparelsespotentiale er ca. 35PJ/år) (hvordan får vi høstet det?)

**#16	Energibesparelser i industrien:** Energibesparelser i industrien (potentiale ca. 100PJ) (hvordan?)

**#17	Meromkostninger:** Meromkostningerne ved at omstille energisystemet er formodentligt i omegnen af 10 mia. kr. årligt, svarende til 1500-2000 kr. årligt per person. Hvordan kan det finansieres?

**#18	Solceller:** Vil solceller risikere at komme ud for samme dilemma (NIMBY-effekt) som vind og kan vi tillade os at bruge dyrebar landbrugsjord til at opsætte solceller? Det skaber samme etiske dilemma som biobrændselsproduktion. Fødevare eller energi? (ud over udnyttelse af bolighustage og industri er der brug for et areal svarende halvdelen af Langeland i 2050) -->